
Guerres que acaben                

Els equips de rescat del terratrèmol de l’Afganistan deixen les dones                    

El 30 d’agost del 2021 es va enlairar de l’aeroport de Kabul el darrer avió estatunidenc dels que havien fet l’evacuació de l’Afganistan. Era el final del que havien anomenat “operació Llibertat Duradora”, que havia estat activa 19 anys, 10 mesos i 23 dies. En aquells quasi 20 anys de guerra van morir-hi 2.442 soldats americans, 1.144 soldats dels diferents països de la OTAN i almenys 3.486 mercenaris entre les forces occidentals. Del territori se n’hi varen fer la pell pla més. Les xifres de l’institut Watson de la Universitat Brown (Providence, Rhode Island) parlen de 51.191 insurgents morts, entre 47.000 i 71.000 civils i entre 66.000 i 73.000 membres de les forces de seguretat afganeses. La guerra es va invisibilitzar. L’Afganistan es va invisibilitzar. Joe Biden va executar un pla elaborat pel primer govern de Donald Trump i varen començar a predicar que els afganesos se’n podrien sortir sols i que els talibans del segle XXI eren més civilitzats que els que al segle XX havien donat cobertura a Ussama ben Laden. Són tan civilitzats que ara hem tornat a saber que els equips de rescat no salven les dones que han quedat sota les runes del terratrèmol de Jalalabad a la província de Kunar. No es toquen. La llei només permet tocar dones de la família. L’aberració no és nova. Ja va sortir a la llum el 2023 quan els terratrèmols a la ciutat de Herat. Imagineu com acabaran les guerres de Ucraïna i de Gaza, disseny Trump i execució Putin i Netanyahu.

