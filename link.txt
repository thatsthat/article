
Estellar i esparracar                

Avui vespre comença la tardor que diu que han de passar coses grosses                    

Ja ho cantava La Trinca als anys vuitanta del segle passat. “Els tractats amb rostres pàl·lids només són paper mullat.” Al segle XXI, des del 155 cap aquí, el principi s’ha demostrat per partida quíntuple. S’ha demostrat amb la moció de censura a Rajoy. S’ha demostrat amb les dues investidures de Pedro Sánchez. S’ha demostrat amb la investidura de Francina Armengol. I s’ha demostrat amb la investidura d’Illa. No compleixen mai. “Els tractats amb rostres pàl·lids només són paper mullat.” En Jordi Turull ara ha parlat de guaret, però això no és un guaret, Jordi, és un erm. Un erm amb vocació de desert en què no creix ni creixerà res. Quantes taules hem mantingut? Les de diàleg? Les bilaterals? Les de negociació? Les de negociació internacionals? Les d’en Bernat? Quants acords s’han signat? Quants se n’han acomplert? Avui és 22 de setembre de 2025 i a un quart de nou del vespre s’acaba la primavera i comença la tardor. No s’ha d’esperar ni un minut a fer passar les coses que fins ara no han passat. Coses grosses, han dit. Ja ho veurem. Però el que és segur és que és hora d’estellar les taules i d’esparracar els acords de paper mullat. Ja no es pot esperar més. No hi ha més matisos. Estellar i esparracar. Vet aquí! Qui s’ha venut independentista o en sigui, i no es posi a estellar taules inútils i a esparracar acords amb rostres pàl·lids que han sigut paper mullat, que es prepari! El que diuen les enquestes no serà res!

