
Com ha d’estar Laporta!                

Ara és quan entra en zona d’alt risc, i fora bo que no s’embalés                    

Si els resultats esportius del Barça del bracket i Flick són els que s’han de preveure després del que hem vist en els darrers dies, planyo Víctor Font i tots els que han reiniciat la precampanya electoral a Can Barça. S’imaginen com ha d’estar Joan Laporta? Quatre al Bayern i deu fores de joc! Quatre al Madrid i dotze fores de joc! Els premis de France Football! I l’espantada dels cinquanta de Florentino! Es pot acumular més capital electoral en quatre dies? No sé qui li devia aconsellar a Víctor Font, al mes de setembre, que sortís a demanar eleccions avançades per al 2025. Però imagineu-vos com deu estar ara Laporta! Flick i la generació del bracket deixen intuir que els resultats esportius del primer equip seran una meravella i l’oposició li ha demanat que convoqui eleccions. De fet el Barça està ara mateix en una d’aquelles situacions que només el mateix Barça és capç de capolar. Des del punt de vista esportiu, tant se val. Però ja se sap que en aquest món els resultats al camp ho són tot i ho tapen tot. Potser aquesta eufòria esportiva és el cop d’efecte que es necessitava per regirar l’economia del club amb realitats i no amb enginyeria financera, cantarella mediàtica i jugades mestres en el darrer segon. Potser sí. Però també és cert que Laporta entra en zona d’alt risc ara que li ponen totes les que li ponen. Fora bo que no s’embalés i que deixés anar la vela justa que li demana el vent que s’ha girat a favor.                
