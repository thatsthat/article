
La Stasi lila, morada i violeta                

Aprofitant que demà és el dia que és, comencem-la a posar en evidència!                    

Levita en el sempre divers món de l’activisme una Stasi lila, morada i violeta, que fa un mal favor a la lluita contra masclismes i patriarcats. El 24 de febrer l’estudiant Alba Giménez signa una carta a xarxes i acusa de tot i més un professor de la UB. Assetjament. Tocaments. Abusos. Violacions. Exhorta a “omplir-lo de vergonya”. La poeta Anna Gas (“em bull la sang”, deia) és de les que interactuen per viralitzar la carta. La campanya és sagnant. Cap respecte a la presumpció d’innocència. Cap educació. Cap contrast ni comprovació mínima de la informació. Atacs físics al despatx del professor. Convocatòria de manifestació al campus amb la cara del professor al cartell. Fora agressors de la UB! És una nova Stasi que ningú posa a rega i que trepitja dret rere dret en el nom de ves a saber què. Alba Giménez no és nova en aquesta plaça i els jutjats ja li han dit que l’únic assetjament que s’intueix és el seu envers el professor. Li han dit que no té raó dues vegades a instrucció i una a l’audiència (4/3/2024). Però hi torna. Ara al terreny pantanós (pel fang, ho dic) de les xarxes, amb un resultat preocupant. Ja no és només que es carreguin la presumpció d’innocència. Per no respectar, ni respecten sentències fermes! Vivim amb una nova Stasi. Una Stasi que s’amaga en el lila, el morat i el violeta però que no té cap dels valors d’aquests colors. Aprofitant que demà és el dia que és, comencem-la a posar en evidència!

