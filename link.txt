
Nuclears sí, si us plau                

Es veu que al personal el motiva més que res la baixada del rebut de la llum                    

Hem passat del Nuclears no, gràcies al Nuclears sí, si us plau. El que la gent vol és veure rebaixat el rebut de la llum. La posició és tan transversal que es veu que té majoria entre totes les opcions polítiques menys una. És en l’entorn Comuns/Podem/Sumar/En Comú Podem i el que hagi de venir, on l’acceptació de l’energia nuclear i l’oposició al tancament de les centrals se situa només en un 44%. Segons un panell de Sigma Dos publicat a El Mundo, els electors de PP i Vox que no volen que es tanquin s’enfilen fins al 80% i els del PSOE, fins al 55%. De moment el govern central es manté ferm en el pla enunciat de tancament de centrals pactat fa sis anys i que s’ha d’executar entre el 2027 i el 2035. Si en els propers 10 anys Catalunya es dota de la mateixa quantitat de producció de renovables que en els darrers 10, la deficiència elèctrica serà del 60%, la que actualment és d’origen nuclear, un autèntic desastre. Parar el país serà tan senzill com tocar un botó a França o a Espanya. Cada dia s’escolten més veus qualificades que veuen molta més dolenteria en els combustibles fòssils que en les nuclears. No sé si toca o no toca fer-ho per raons ambientals i de seguretat. No sé amb què prenem més mal, però jo diria que tot esta plantejat per allargar la vida a les nuclears. Amb la compra de bales a Israel acabem de veure que dir blanc on es deia negre no genera cap problema per signat que estigui

